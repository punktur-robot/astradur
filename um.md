# Um Ástráð

Ástráður er kynfræðslufélag læknanema og var stofnað árið 1998. Markmið félagsins er að að fækka kynsjúkdómum, ótímabærum þungunum og meðgöngurofum meðal ungmenna. Þá leggjum við ríkulega áherslu á sjálfsvirðingu, samskipti, samþykki, kynhneigðir og kynheilbrigði. Forvarnarfulltrúar félagsins heimsækja nemendur í framhalds‑ og grunnskólum með kynfræðslu á jafningjagrundvelli. Við erum mjög stolt af því ná til nær allra unglinga á landinu en undanfarin ár höfum við heimsótt alla framhaldsskóla landsins. Þá fer sá hópur grunnskóla, félagsmiðstöðva og annarra stofnanna sem við heimsækjum einnig ört vaxandi ár frá ári.

Félagið byggir eingöngu á velvild og sjálfboðavinnu læknanema. Kennslan er mikilvæg bæði fyrir framhaldsskólanemendur og læknanema. Framhaldsskólanemendur fá hér gríðarlega mikilvæga kynfræðslu sem er í algjöru lágmarki á Íslandi og þá fá læknanemar tækifæri til þess að læra að tala opinskátt um kynlíf, kynfæri, kynhneigðir og fleira. Ljóst er að starfið hefur vaxið og dafnað á síðustu árum og má segja að Ástráður sé kominn til að vera.
