
# Getnaður

Að meðaltali er tíðahringur kvenna 28 dagar. Hann hefst með blæðingum sem standa yfir í 4-7 daga. Þar á eftir kemur eggbússkeið. Það einkennist af seytingu eggbússtýrihormóna sem stuðla að þroskun eggs í eggjastokkun. Egglos verður á 13-20 degi tíðahrings en það er bæði mismunandi milli kvenna auk þess sem sumar konur eru með mjög óreglulega tíðahringi. Við egglos losnar eitt þroskað egg úr öðrum hvorum eggjastokknum og fer að ferðast upp eggjaleiðarann og í legið. Á þessu ferðalagi eggsins getur orðið frjóvgun. Því eru einungis nokkrir dagar í hverjum tíðahring þar sem frjóvgun getur orðið. Á seinni hluta tíðahringsins er legið að undirbúa sig undir hreiðrun frjóvgaðs eggs og því þykknar legslíman. Ef frjóvgun verður ekki þá losnar legslíman og það verða blæðingar. Líklegast er að frjóvgun verði tveimur dögum fyrir egglos.

Sáðfrumur eru framleiddar í eistum. Þær ná fullum þroska á um það bil tveimur vikum. Framleiðsla þeirra er stöðug alla ævi eftir kynþroska. Við fullnægingu verður sáðlát. Þá renna sáðfrumur inn í þvagrásina ásamt sáðvökvanum og spýtast út á hraðanum 130 km/klst. Þessi mikli kraftur er til þess gerður að koma þeim sem lengst upp í leggöngin og leghálsinn til þess að frjóvga eggfrumur. Sáðfrumur geta lifað í nokkra daga í innri kynfærum kvenna og ef egglos verður á þeim tíma þá getur eggið frjóvgast.

Ef sáðfrumur komast upp leggöng og legháls á þeim tíma sem eggið er að ferðast úr eggjastokkum og í legið þá getur orðið frjóvgun. Þá verður samruni eggfrumu og sáðfrumu og okfruma verður til. Hún inniheldur helming erfðaefnis frá föður og helming erfðaefnis frá móður. Þá er orðinn til fósturvísir sem hreiðrar um sig í legslímunni og þroskast í fóstur og verður á 9 mánuðum að barni.

## Neyðarpillan

Ef grunur er um að getnaður hafi orðið, til dæmis ef smokkur rifnar, þá er hægt að taka neyðarpilluna. Hana á að taka sem fyrst eftir meintan getnað. Hún virkar best innan sólarhrings en hægt er að taka hana allt að 72 klst eftir atvikið. Neyðarpilluna má taka hvenær sem er á tíðahringnum. Eftir notkun neyðarpillunnar hafa hormónagetnaðarvarnir (eins og pillan og hringurinn) ekki fulla verkun og því er mælt með því að nota staðbundna getnaðarvörn, eins og smokkinn, þar til eftir næstu tíðablæðingar.

Neyðarpillan inniheldur sterkan hormónaskammt og verkun hennar er að koma í veg fyrir egglos og frjóvgun ef samfarir hafa átt sér stað dagana fyrir egglos, þegar frjóvgun er hvað líklegust.

Ekki er ráðlagt að taka neyðarpilluna oftar en einu sinni í tíðahring þar sem tíðahringurinn getur truflast.

Það er ekki óeðlilegt að töku neyðarpillunnar fylgi örlítil óþægindi, mögulega einhverjar blæðingar, þreyta, höfuðverkur og ógleði. Ef kastað er upp innan 3 klukkustunda frá töku pillunnar þá þarf að taka aðra þar sem hún hefur ekki náð að framkalla verkun.


## Þungunarpróf

Hægt er að fá þungunarpróf í apótekum og mörgum matvöruverslunum. Þessi próf mæla magn á Human Chorionic Gonadotropin í þvagi sem er hormón sem líkaminn seytir eftir að frjóvgun hefur orðið. Hægt er að taka þungunarpróf tveimur vikum eftir grunaðan getnað eða um það leyti sem tíðablæðingar ættu að hefjast.

Þessi próf er auðvelt að taka, einungis þarf að pissa á þau. Síðan fylgja hverju prófi fyrir sig ákveðnar leiðbeiningar um hve langan tíma tekur fyrir niðurstöður að koma í ljós og á hvaða formi niðurstöðurnar eru settar fram.

## Meðgöngurof

Á Íslandi er meðgöngurof leyfilegt vegna læknisfræðilegra og félagslegra ástæðna. Undir félagslegar ástæður falla mjög margir þættir, eins og aldur, fjárhagur, félagsleg staða og fleira. Einnig er talin gild ástæða að vilja ekki eignast barn. Þetta þýðir að til þess að meðgöngurof sé framkvæmt þarf viðkomandi að mæta í viðtal hjá félagsráðgjafa. Æskilegast er að þetta sé sameiginleg ákvörðum hjá báðum hlutaðeigandi aðilum en það er þó alltaf þannig að sú þungaða tekur endanlega ákvörðun.

Aðgerðin sjálf er tiltölulega einföld í framkvæmd. Ef meðgöngurof er framkvæmt fyrir 9. viku þá er tekin ein tafla sem veldur miklum blæðingum. Þetta er gert heimavið en mikilvægt er að vera ekki einn heima. Eftir 9. viku er framkvæmd aðgerð þar sem konan er svæfð og fóstrið fjarlægt með svokölluðu útskafi. Aðgerðin er gerð að morgni og konan fær að fara heim eftir hádegi. Í flestum tilfellum fylgja þessu litlir sem engir líkamlegir verkir.

## Að eiga barn




Hvað hafa konur mörg egg?

Hvenær hætta konur að geta orðið þungaðar? Af hverju hætta menn ekki að vera frjóir?

Eggið frjóvgast í eggjaleiðurunum, ekki í leginu

Sæði getur lifað í manni í allt að 6 daga

Frjóvgað egg er 5 daga að ferðast niður í leg, þar sem það kemur sér fyrir.

Við teljum dagana frá því að þú varst síðast á blæðingum, en ekki dagana frá því að fóstrið varð til. Þú ert frjó 2 vikum eftir að þú ert á blæðingum. Mjög ruglandi að telja þetta svona.

Lengd frá getnaði þar til að það er hægt að mæla það

Að koma í veg fyrir getnað eftir sáðlát

Þarf sæði að skjótast inn í píku til að getnaður geti orðið, eða er nóg að sæði komist inn í píku t.d. með fingrum?

Ófrjósemi

Tæknifrjóvgun

Er smokkurinn 100% öruggur?

Er hægt að vera óléttur ef sæði fer í píku án þess að það fari í leggöng?

Getur maður orðið ófrjór eftir fóstureyðingu?

Já, ef svo ólíklega vill til að fósturvefur hafi orðið eftir getur komið upp sýking í legi sem getur leitt til ófrjósemi.

Má taka neyðarpilluna þó maður sé á pillunni?

Eru aldurstakmörk á neyðarpillunni?

Hverjar eru líkurnar á að pillan virki ekki?

Hverjar eru líkamlegar afleiðingar fóstureyðingar?

Breytast líkurnar á barni ef stelpan er á túr?

Það er mjög ólíklegt að verða ólétt á túr, en fræðilega er mögulegt að egglos verði 2-3 dögum eftir túr og sæðið enn til staðar.

Fær maður hjálp ef maður ákveður að eiga barnið?

Myndirðu mæla með því að stunda kynlíf undir áhrifum eiturlyfja?

Þurfa foreldrar að koma með í fóstureyðingu?

### Hvernig finnur maður (kona) fyrir þvi að hun se olett (þust illt i maganum osfrv)

Einkenni óléttu eru mismunandi eftir einstaklingum, best er að taka þungunarpróf ef þú ert í einhverjum vafa. Þau fást í apótekum og matvörubúðum og kosta um 500-1500 kr.

### Er ekki hægt að fara í fóstureyðingu á 13.viku?

Já ef að líf móður eða fósturs er í hættu.

### Er það góð hugmynd að eyða barni með því að nota herðatré?

Nei það er mjög hættulegt og virkar ekki.

### Ef ég er undir lögaldri og verð ólétt, þarf ég að segja foreldrum mínum frá því að ég fór í meðgöngurof, þurfa foreldrar að vera með?

Foreldrar þurfa ekki að gefa leyfi/vita af því ef þú ert orðin 16.ára gömul, hins vegar er alltaf best að fara í meðgöngurof með vitund foreldra.

### Hvernig er meðgöngurof framkvæmt?

Fram að 9. viku eru teknar töflur en eftir 9.viku er aðgerð framkvæmd í svæfingu.

### Er 100% að þú ert óléttur á pull-out eða eru miklar líkur?

Rofnar samfarir eða pull-out virka ekki. Ef sú aðferð hefur verið notuð sem getnaðarvörn þarf að taka þungunarpróf.
