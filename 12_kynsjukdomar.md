# Kynsjúkdómar

Kynsjúkdómar eru sjúkdómar sem smitast aðallega með kynlífi. [...........]

---

### Hvernig ræðir maður kynsjúkdóma við bólfélaga sína?

Það eru ótal aðferðir að ræða kynsjúkdóma við bólfélaga og er ekki hægt að segja hvað hentar hverjum og einum. Þó er mikilvægt að tala hreinskilið og opinskátt um þessi mál og í lang flestum tilvikum skilar það bestum árangri. Við mælum ekki með því að sleppa þessum umræðum þar sem þær skipta máli upp á heilbrigði og tilfinningar allra aðila.


<section>

## Klamydía

Klamydía er mjög algengur kynsjúkdómur, sérstaklega á Íslandi. Hvert ár greinast 2.000 Íslendingar með klamydíu.

### Hver eru einkenni klamydíu?

- Flestir hafa engin einkenni! Helmingur þeirra sem eru með klamydíu hafa ekki einkenni og geta haldið áfram að smita bólfélaga sína.

- Óvenjuleg útferð getur komið út úr typpi eða píku

- Það getur verið sárt að pissa

- Sumir finna fyrir sársauka í eistum

- Klamydía getur valdið ófrjósemi, sérstaklega ef sýkingin er búin að fá að vera lengi í viðkomandi. Þess vegna er mjög mikilvægt að mæta í kynsjúkdómatékk þó að maður hafi engin einkenni.

### Hvernig veit ég hvort ég sé með klamydíu?

Þú pantar tíma í kynsjúkdómatékk á Húð- og kynsjúkdómadeild Landspítalans eða á heilsugæslunni þinni.

Þar pissar maður í glas eða tekur sýni sjálfur og fær síðan að vita eftir tvær vikur hvort maður sé með klamydíu eða lekanda.

### Hvernig losnar maður við klamydíu?

Það er vanalega auðvelt að losna við klamydíu. Eftir að taka sýklalyf í einum skammti eða eina töflu á dag í eina viku eru flestir lausir við klamydíu.

### Hvernig smitast maður af klamydíu? Hvernig smitast maður ekki?

Smit á sér stað við samfarir þegar sýkt slímhúð annars einstaklingsins kemst í snertingu við slímhúð hins. Bakteríurnar geta líka smitast við munnmök. Viss hætta er á því að klamydía geti borist í augu ef sýktur einstaklingur snertir kynfærin og nuddar síðan augun. Þess vegna er góður handþvottur mikilvægur, t.d. Eftir að farið er á salerni.

</section>

<section>

## Lekandi *(gonorrhea)*

Lekandi kallast á ensku „gonorrhea“, stundum „the clap“.

Þegar fólk er með einkenni þá eru einkennin mjög lík klamydíu-sýkingu: Óvenjuleg útferð sem lekur út úr typpi eða píku og sársauki við að pissa.

Lekandi er baktería. Þó það sé oft auðvelt að losna við lekanda þá eru til nokkrar gerðir af lekanda sem sýklalyf virka alls ekki á. Þess vegna borgar sig að nota smokkinn.

Einkenni lekanda eru:

- Oft engin einkenni!

- Sársauki við að pissa

- Óvenjuleg útferð sem kemur úr út typpi eða píku

- Sársauki í eistum

- Sársauki í grindarbotni (kynfærasvæðinu)

### Hvernig veit ég hvort ég sé með lekanda?

Þú pantar tíma í kynsjúkdómatékk á Húð- og kynsjúkdómadeild Landspítalans eða á heilsugæslunni þinni.

Þar pissar maður í glas eða tekur sjálfur sýni og fær síðan að vita eftir tvær vikur hvort maður sé með klamydíu eða lekanda.

### Hvernig losnar maður við lekanda?

Oftast er auðvelt að losna við lekanda, maður tekur sýklalyf og sýkingin er horfin.

En sumir eru óheppnir og fá ónæman lekanda sem sýklalyf virka ekki á.

### Hvernig smitast maður af lekanda?Hvernig smitast maður ekki?

Smit á sér stað við samfarir þegar sýkt slímhúð kemst í snertingu við slímhúð bólfélagans. Smitun getur einnig átt sér stað við endaþarms- og munnmök.

</section>

<section>

## Herpes

Herpes er veirusýking sem sést sem litlar blöðrur á munni eða kynfærum. Þegar herpes blöðrur koma fram í munni er það kallað *frunsa*.

[Mynd af frunsu]

Blöðrunar koma fram í köstum. Blöðrurnar hverfa eftir nokkra daga og koma svo aftur eftir nokkra mánuði.

Herpes er mjög smitandi. Það er *hægt* að smita þó maður sé ekki með neinar herpes-blöðrur, en það er ekki algengt. Líklegast er að maður smiti þegar blöðrurnar eru nýkomnar.

Það er ekki hægt að læknast af herpes.

Það eru til tvær gerðir af herpes. Ein gerð er oftast á og við munn og hin er oftast á og við kynfæri. Þessar gerðir geta samt búið hvar sem er. Munn-herpes getur alveg farið yfir á kynfærin og öfugt. [....]

### Hvernig veit ég hvort ég sé með herpes?

Einkenni herpes eru: Fyrstu einkenni eru sviði eða verkur í húð eða slímhúð en síðan koma fram misstórar blöðrur. Blöðrurnar springa oft fljótt og verða að sársaukafullum sárum. Samtímis koma oft eymsli í nárann vegna eitlastækkana ef sýkingin er í kynfærum.[.....]

Ef þú færð frunsu á munninn skaltu kaupa frunsu-plástur, frunsukrem eða acyclovir úti í apóteki og passa þig að kyssa engan og sleppa munnmökum þangað til að frunsan er alveg horfin.

Ef þú færð blöðrur á kynfæri eða rass sem þig grunar að séu herpes skaltu hringja á Húð- og kynsjúkdómadeild Landspítalans (sími ……..) eða heilsugæsluna þína. [.....].

### Hvernig losnar maður við herpes?

Það er ekki hægt að losna við herpes. Herpes-blöðrurnar hverfa eftir tvær vikur en geta komið aftur á nokkurra mánaða fresti.

### Hvernig smitast maður af herpes? Hvernig smitast maður ekki?

Kynfæraáblástursveiru er að finna í sýktum sárum og sáravökvum. Veiran smitar aðallega þegar sár eða sáravökvi snertir slímhúð kynfæris, endaþarms, augna, vara eða munns bólfélagans.


</section>

<section>

## Kynfæravörtur

Kynfæravörtur eru vegna veiru sem kallast HPV *(human papilloma virus)*.

### Einkenni

Þær geta valdið kláða og ertingu. Konur með vörtur í leggöngum eða leghálsi geta fundið fyrir sársauka við samfarir. Vörtur geta einnig komið við þvagrásarop og truflað þvaglát. Flestir finna þó ekki fyrir neinum óþægindum og vita iðulega ekki af því að þeir séu sýktir nema vörturnar séu stórar og á ytri kynfærum.

### Hvernig veit ég hvort ég sé með kynfæravörtur?

Þú pantar tíma í kynsjúkdómatékk á Húð- og kynsjúkdómadeild Landspítalans eða á heilsugæslunni þinni.

### Hvernig smitast maður af kynfæravörtum? Hvernig smitast maður ekki?

HPV smitar með snertingu húðar eða slímhúðar við sýkta húð/slímhúð. Við munnmök er hægt að fá þessa veirusýkingu í munninn. Vörtur í munni eru þó sjaldgæfar. Talið er að rakstur kynfærahára geti dreift vörtunum út yfir stærra svæði á líkamanum og ber því að gæta fyllsta hreinlætis ef slíkt er gert.

</section>

<section>

## Sárasótt *(syphilis)*

Áður en sýklalyf komu til sögunnar var sárasótt gríðarlega algeng.

### Einkenni

Fyrstu einkenni sárasóttar eru sár á þeim stað sem bakterían komst í snertingu við, oftast á kynfærum, í endaþarmi eða munni. Nokkru síðar geta myndast útbrot í húðinni.

### Hvernig veit ég hvort ég sé með sárasótt?

Þú pantar tíma í kynsjúkdómatékk á Húð- og kynsjúkdómadeild Landspítalans eða á heilsugæslunni þinni.

### Hvernig smitast maður af sárasótt? Hvernig smitast maður ekki?

Bakterían sem veldur sárasótt smitar við óvarin kynmök. Sýktir einstaklingar eru aðallega smitandi þegar þeir eru með sár.

</section>

<section>

</section>

<section>

</section>

<section>

## Sveppasýking - EKKI KYNSJÚKDÓMUR

Fólk með píku getur fengið sveppasýkingu vegna blæðinga, sýklalyfja, of mikillar sápu, of þröngs fatnaðar og fleira, án þess að hafa nokkurn tíma stundað kynlíf. Sveppasýking getur hins vegar smitast við kynmök.

### Einkenni:

Óeðlileg útferð

Óeðlileg lykt

Roði

Útbrot

Kláði

Brunatilfinning við þvaglát

</section>

<section>

## HIV

HIV er veira sem smitast með kynmökum eða blóði. Hún eyðileggur smám saman ónæmiskerfi mannsins, svo að líkaminn getur ekki lengur varið sig. Þegar HIV er búið að eyðileggja ónæmiskerfið þá kallast sjúkdómurinn *alnæmi*, *eyðni*, eða *AIDS*.

### Hvað á ég að gera ef ég held að ég hafi komist í tæri við HIV?

Ef þú:

- hefur grun um að bólfélagi þinn sé með HIV og sé ekki á meðferð við því

- hefur stungið þig á nálum sem gætu verið sýktar

- komist í tæri við blóð [.....]

þá hefurðu samband við Húð- og kynsjúkdómadeild Landspítalans og mætir í blóðprufu. HIV-smit er ekki mælanlegt fyrr en eftir nokkrar vikur.

Einkenni HIV eru ekki mjög greinileg. Nokkrum vikum eftir smit fá margir einkenni sem líkjast flensu. Nokkrum árum síðar byrjar ónæmiskerfið að bila. Þá koma fram einkenni alnæmis/AIDS: [....].

Þess vegna er mikilvægt fyrir áhættuhópa að mæta í kynsjúkdómatékk reglulega.

### HIV á Íslandi

Á Íslandi hafa samtals 334 greinst með HIV. Þar af hafa 69 greinst með alnæmi og 39 látist af völdum HIV.

[Tölur frá 2015]


</section>

### Er hægt að fá kynfæravörtur á munn?

Það er mögulegt en sjaldgæft að fá vörtur á munninn eftir munnmök.

---

### Geta kynsjúkdómar smitast með munnmökum?

Já, slímhúð í slímhúð

---

### Get ég fengið kynsjúkdóm án þess að stunda kynlíf?

---

### Getur maður læknast af kynsjúkdómum?

Maður læknast ekki af vírusum, t.d. kynfæravörtum (HPV), herpes, lifrarbólgu og HIV. En maður getur læknast af öllum hinum, sem eru bakteríur, með sýklalyfjum.

---

### Getur maður fæðst með kynsjúkdóma?

Já, maður getur fæðst með kynsjúkdóm. Þá smitast hann frá móður við fæðingu.

---

### Ætti ég að fara í tékk ef ég hef bara í eitt skipti stundað óvarið kynlíf með manneskju sem ég hef verið lengi með?

Já, mikilvægt er að báðir aðilar fari í kynsjúkdómatékk ef að stundað var óvarið kynlíf.

--


### Geta kynsjúkdómar smitast með totti?

Já, kynsjúkdómar geta smitast um slímhúðir. Slímhúðir eru til staðar á kynfærum, í endaþarm, í munni, í nefi og í augum.

### Fæ ég Aids ef ég nota ekki smokk?

Ef hinn aðilinn er með ómeðhöndlað HIV sýkingu. Alnæmi er sjúkdómsástand sem fylgir ómeðhöndlaðri HIV sýkingu. Hins vegar eru til lyf sem geta haldið sýkingu niðri og ætti þá veiran ekki að smitast.

### Geta kynsjúkdómar ekki smitast munn við munn og þannig í kynfæri og áfram? Þarf einhver að vita ef að þú ferð í kynsjúkdómatékk.

Kynsjúkdómar geta smitast milli slímhúða, t.d. Kynfæri í munn eða auga í endaþarm.

### Er hægt að vera með fleiri en einn kynsjúkdóm í einu?

Já.

### Hvað er maður lengi að losna við klamydíu?

Meðferð við klamydíu felur í sér að taka annað hvort einn skammt af sýklalyfi eða 1 töflu á dag í viku.

### Er hægt að vera með kynsjúkdóm/sýkingu án þess að stunda kynlíf?

Já, hægt fæðast með kynsjúkdóm og hann getur smitast gegnum slímhúð t.d. Auga í auga.

Þó er ekki hægt að fá kynsjúkdóm t.d. með að nota sömu klósettsetu eða glas og einstaklingur með kynsjúkdóm.

### Er hægt að fá kynsjúkdóm vegna sjálfsfróunnar?

Nei.

### Er frunsa á munni alltaf herpes?

Já, en ekki endilega sama veira og veldur kynsjúkdómi.

### Er frítt að fara í kynsjúkdómapróf

Já, ef farið er á húð-og kyn í Fossvogi, en hægt er að fara á einkastofur, heimilislæknis eða kvennsjúdómalæknis þá gæti það kostað einhvað.

### Hvernig fær maður kynsjúkdóm út frá munnmökum?

Kynsjúkdómar smitast slímhúð í slímhúð, en í munni er slímhúð, ásamt augum, nefi, kynfærum og endaþarmi.

### Hversu alvarlegt er herpes?

Ómeðhöndlað veldur það áblæstri á kynfærum með tilsvarandi óþægindum. Herpes er hættulaus hjá fullorðnum einstaklingum en getur valdið alvarlegri sýkingu í nýfæddum börnum sem smitast þá í fæðingu.

### Er hættulegt að putta eða vera puttaður kynsjúkdómalega séð?

Kynsjúkdómalega séð er það ekki hættulegt, við höfum ekki slímhúð á hendinni og því eru litlar líkur á smiti.

### Þarf ég að fara að spyrja alla sem ég kyssi hvort þeir séu með kynsjúkdóm eða ekki?

Það er ekki verra. En einnig er sniðugt að fara reglulega í tjékk.

### Er hægt að fá kynsjúksóm á geirvörturnar?

Nei.

### Lifa kynsjúkdómar í kynlífsdóti eða á hlutum?

Veirurnar geta lifað í örfáar mínutur í fersku lofti. Bakteríur geta lifað lengur og því er gott að þrífa kynlífleikföngin reglulega.
