# Kynlíf

<!--
- Samþykki
- Af hverju á maður að pissa eftir kynlíf
- Hvað má nota sem sleipiefni, hvað ekki
- Hvenær er maður reiðubúinn fyrir kynlíf
- Ástæður og afleiðingar þess að mannveran fór að stunda kynlíf sér til skemmtunar
- Það krefst skipulagningar ætlir þú að stunda hópkynlíf. Þrír er hópur.
- Blæti
- Algeng blæti
- Væntingar
- Kynhvöt
- Menningarlegar væntingar til að fólk sé með mikla kynhvöt. Er ekki þannig, alls ekki alltaf.
- Mismunandi mikil kynhvöt milli einstaklinga
- Sumir hafa ekki kynhvöt
- Getuleysi
- Sleipiefni
- Handklæði við höndina
- Hvers vegna virðist vera ætlast til þess að maður stundi kynlíf en líka ætlast til þess að það sé of skammarlegt til að tala um það opinskátt?
- Tengslin og munurinn á milli kynlífs og ástar
- Hvernig er best að höndla tilfinningar sínar og ræða þær
- Lykt
- Sviti
- Áhrif sumra lyfja á kynhvöt
- Þarf kynlíf að innihalda penetratio?
- Örvun geirvartna
- Kossar
- Sársauki
- Fullnæging
- Tímabilið eftir fullnægingu stráka þar til þeir geta farið aftur af stað
- Uppskrift að kynlífi:
- Að vera strákur sem vill örva stelpu
- Að vera stelpa sem vill örva strák
- Að vera strákur sem vill örva strák
- Að vera stelpa sem vill örva stelpu
-->

## Fyrsta skiptið með nýrri manneskju

Gott er að hafa í huga þegar maður ætlar að stunda kynlíf í fyrsta skipti með nýrri manneskju að það skiptir ekki máli hversu mörgum maður hefur sofið hjá áður. Í ljósi þess að það fylgir ekki leiðbeiningarpakki með manneskjum þá þarf maður alltaf að eiga samtal til þess að komast að því hvað hverjum og einum finnst gott. Til þess að undirbúa sig undir kynlíf í fyrsta skipti eða í fyrsta skipti með nýrri manneskju þá er gott að þekkja sjálfan sig og geta sagt hvað maður vill sjálfur. Besta leiðin til þess að komast að því hvað maður vill er að stunda sjálfsfróun.

## Forleikur

## Fullnæging

---

### Hver er munurinn á kynmökum og kynlífi?

Kynlíf og kynmök eru samheiti, það gæti þó verið blæbrigðamunur á þessum hugtökum. Kynmök gætu verið kynlíf með annarri manneskju en kynlíf inniheldur til að mynda sjálfsfróun.

### Hvað er eðlilegt að stunda kynlíf oft í viku?

Það er engin regla til um það hversu oft í viku maður á að stunda kynlíf. Maður stundar sjálfsfróun í einrúmi þegar maður vill og stundar kynlíf með öðrum þegar maður vill og þegar hinn/hinir aðilarnir vilja. Ef kynlífið er farið að taka það stóran hluta af lífinu að það er hamlandi þarf að endurskoða málið en annars er ekkert ákveðið magn kynlífs sem telst “eðlilegt”.

### Hvað gerist ef maður myndi pissa í kynlífi?

Ef maður pissar í kynlífi er hætta á að allt verði blautt. Það gæti líka orðið vandræðalegt ef það er ekki fyrirfram ákveðið. Hins vegar er það ekkert hættulegt og jafnvel frekar ólíklegt að það gerist. Það er nefnilega oft erfiðara að pissa þegar kynfærin eru örvuð.

### Ég á í vandræðum með að fá það meðan ég er innan í henni.

Það geta verið fjölmargar ástæður fyrir því að einstaklingar fá ekki fullnægingu. Til eru aðrar leiðir til að fá fullnægingu og ekki er nauðsynlegt að kynlíf endi með fullnægingu. Svo getur verið að þú sért kominn í ákveðinn vítahring: þú hefur kannski áhyggjur af því að fá ekki fullnægingu inni í henni og byrjar að hugsa mikið um það og þar af leiðandi færðu ekki fullnægingu. Það gæti vel verið að fulnægingin komi þegar þú hættir að setja pressu á þig og slakar á.

### Er í lagi að stunda kynlíf á túr?

Já, en það gæti þurft að nota sleipiefni vegna þess að blóð storknar og samfarir orðið stamar. Svo er líka gott að setja handklæði undir til að skemma ekki lakið/sófann/gólfteppið/bílsætið/o.s.fr. Fullnægingar minnka oft túrverki!

### Er fyrsta skiptið vont fyrir bæði kyn?

Kynlíf á undir venjulegum kringumstæðum ekki að vera sársaukafullt. Aðal atriðið er að fara nógu hægt og að kynfærin séu nægilega örvuð. Við örvun blotna leggöng og þau þenjast út. Í fyrsta skiptið er gott að fara varlega í hlutina með mjúkum höndum. Með nægilegum forleik ætti að vera hægt að takmarka sársauka, en það virkar ekki endilega.

Mögulegar ástæður fyrir sársauka í kynlífi:

Vaginismus, þar sem leggöngin herpast við samfarir og gerir samfarir virkilega sársaukafullar.
- Meltingartruflanir.
- Kvíði.
- Píkan ekki tilbúin.
- Þurrkur.
- Kynsjúkdómar.
- Sveppasýking.
- Nuddsár.
- Ofnæmi (t.d. Ofnæmi fyrir smokki).
- Endómetríósu.
- Og fleira.

Ef þú finnur endurtekið fyrir sársauka er alveg tilefni til að kíkja til læknis.

Fyrsta skiptið er sjaldan óþægilegt fyrir fólk með typpi en þó eru kvillar s.s. of þröng forhúð ekki svo óalgengir og þá getur kynlíf verið óþægilegt. Einnig getur verið óþægilegt að stunda leggangna mök ef leggöngin eru ekki blaut.

Sársauki eru boð líkamans um að hætta því sem þú ert að gera. Ef þú finnur fyrir sársauka í kynlífi ættirðu kannski að leita til læknis.

### Er hættulegt að ríða í vatni? Fer vatnið inn í píkuna? Hvað gerist svo við vatnið?

Það er kannski ekki hættulegt að stunda kynlíf í vatni en það geta fylgt því ákveðin leiðindi. Vatnið getur líka skolað burt náttúrulegum sleipiefnum og því getur kynlífið verið vont og smokkurinn getur rifnað ef ekki er notað sleipefni.Eins og alltaf í kynlífi er gott að huga að hreinlæti. Það geta verið bakteríur í vatninu sem geta valdið sýkingum. Sundlaugavatn með klóri getur ert kynfærin, mikil erting getur leitt til sveppasýkingar.

Vatn getur farið upp í leggöngin en það skolast aftur út.

### Er eðlilegt að verða illt í maganum eftir kynlíf?

Að fá einhvern tímann illt í magann eftir kynlíf þarf ekki að vera óeðlilegt í sjálfu sér. En ef einhverjum verður virkilega illt í maganum eða það gerist oft eftir kynlíf er best að leita til læknis.

### Hvað er best að gera ef annað hvort ykkar er ekki að fara að fá það?

Kynlíf getur alveg verið skemmtileg án fullnægingar. Einnig er mikilvægt að tala saman og prufa sig áfram. Það er líka alltaf hægt að taka pásu og reyna aftur en fullnæging þarf ekki að vera meginatriði kynlífs.

### Hvers vegna eru karlmenn almennari graðari en kvenmenn?

Karlmenn eru ekki endilega graðari en konur. Það er mjög mismunandi eftir einstaklingum hvernig kynhvötin er og það er alveg óháð kyni. Einnig má hafa í huga að það er samfélagslega meira samþykkt að karlar sýni á einhvern hátt að þeir eru graðir og því ber meira á því.

### Þarf að nota sleipiefni?

Það er ekki nauðsynlegt að nota sleipiefni. Það getur hins vegar verið þægilegt í mörgum aðstæðum. Það getur aukið ánægju í kynlífi en sleipiefni kemur aldrei í veg fyrir góða upphitun og örvun. Snípurinn bleytir sig ekki sjálfur og heldur ekki typpið og þá er gott að nota sleipiefni. Það er sérstaklega nauðsynlegt í endaþarmsmökum.

### Er eitthvað skammarlegt eða taboo við að byrja að stunda kynlif snemma?

Það ætti aldrei að vera skammarlegt að stunda kynlíf. En mikilvægt er að athuga hvort manni líður sjálfum vel gagnvart því og tryggja þarf að allir aðilar að kynlífinu séu samþykkir. Þegar maður byrjar að stunda kynlíf er mikilvægt að maður sé að gera það fyrir sig en ekki vegna pressu frá öðrum.

### Er hættulegt að ríða á túr og getur maður orðið óléttur af því?

Það er ekki hættulegt en það er möguleiki á þungun þó að það sé frekar ólíklegt.

### Hvað getur farið úrskeiðis í fyrsta skiptið (í kynlífi)?

Það getur vantað upp á góð samskipti milli aðilanna í kynlífinu. Eðlilegt er að finna fyrir stressi og það getur hjá sumum valdið erfiðleikum, eins og t.d. risvandamálum eða erfiðleikum með að blotna. Þess vegna eru góð samskipti mikilvæg og allt í lagi að hafa smá húmor fyrir hlutunum. Það þarf alls ekki að vera fullkomið.

### Mig sviður af sleipiefnum, hvað á ég að gera?

Þú getur prófað aðra tegund, til dæmis eru til bæði vatnsleysanleg og sílíkon-based sleipiefni. Þú getur prófað sleipiefni sem er með lítið af lyktar- og bragðefnum. Ef það virkar ekki er hægt að leita ráða hjá lækni.

### Af hverju er stundum vont að ríða (vont nær maganum) í sömu stellingu og stundum ekki í sömu stellingu (ef maður er stelpa)?

Það getur verið dagamunur á því hvaða stellingar manni finnst góðar, hvar stelpan er í tíðahringnum, hvort maður sé nýbúinn að borða og einnig andleg líðan. Það er ekki óeðlilegt að finna einhvern sársauka í ákveðnum stellingum, en þá er um að gera að breyta um stellingu og finna hvað manni finnst gott.

### Eru jafn miklar líkur á að verða ólétt við að fá það inn í píkuna og “pull out”?

Nei, rofnar samfarir (pull out) minnka líkurnar á getnaði. Hins vegar er algengur misskilningur að það virki sem örugg getnaðarvörn. Það eru tvær stórar aðstæður fyrir því að rofnar samfarir virka ekki; Í fyrsta lagi hefur fólk með typpi ekki nákvæma stjórn á því hvenær það fær sáðlát, í öðru lagi getur forsáðlát (precum) innihaldið sáðfrumur, en fólk með typpi finnur ekki þegar forsáðlátið kemur.

### Hvað á ég að gera ef mig langar til að stunda kynlíf en ég kann það ekki (er hrein)?

Mikilvægast er að kynnast sínum eigin líkama og besta leiðin til þess er sjálfsfróun. Einnig er hægt að er lesa sér til á netinu eða leita ráða hjá einhverjum sem maður treystir. Enginn “kann” að stunda kynlíf í fyrsta skiptið og það tekur tíma að læra inn á sjálfan sig og hvern og einn félaga í kynlífi.

### Er vont fyrir píkuna að fá typpi inn í sig í fyrsta skipti? Er algengt að það blæði? Er það vont í mörg skipti

Ef þú finnur fyrir sársauka í kynlífi er mikilvægt að geta stoppað og reynt að finna lausn á því; jafnvel með lengri forleik, örvun með höndum eða með sleipiefni. Ef þér líður ekki vel er alltaf í lagi að hætta og reyna aftur seinna ef maður vill. Það getur blætt, en ætti ekki að vera mjög mikið eða í mörg skipti.

### Gerist eitthvað ef stelpa/kona kyngir sæði? Er í lagi að kyngja?

Það er allt í góðu að kyngja sæði, en hver og einn verður að stjórna því sjálfur hvort hann vilji gera það. Það er líka langbest að láta vita þegar maður er að fara að fá það uppí manneskju.

### Hve oft á dag má maður stunda kynlíf?

Eins oft og allir aðilar eru samþykkir. Kynlífið á samt ekki að trufla daglegar athafnir. Einnig geta komið upp nuddsár sem valda erfiðleikum.

### Getur maður fengið kynsjúkdóm ef báðir einstaklingar hafa aldrei stundað kynlíf?

Almennt er ekki nein áhætta að fá kynsjúkdóm ef hvorugur hefur stundað kynlíf. Það er samt alltaf góð regla að nota smokk.

### Er eðlilegt að strákurinn fái það aldrei?

Ef að fólk upplifir erfiðleika við að fá fullnægingu er mjög gott að reyna að komast að því af hverju það er. Í flestum tilfellum eru eðlilegar ástæður fyrir því sem er vel hægt að finna lausn við. Ef einstaklingurinn getur til dæmis fengið fullnægingu við sjálfsfróun en ekki samfarir þá gætu samskipti og hlutir eins og stress spilað stóran þátt. En auðvitað er sjálfsagt að leita til læknis ef mann grunar að eitthvað sé að.

### Er það eitthvað öðruvísi ef maður notar sitt eigið slef sem sleipiefni?

Það er ekkert að því að nota slef en við mælum miklu frekar með sleipiefni þar sem munnvatn þornar mjög hratt og sleipiefni er betra sleipiefni.

### Leiðir til þess að stunda kynlíf þegar það er ekki bara typpi og píka?

Það eru ótal margar leiðir og þá gildir bara að prófa sig áfram. Hægt er að nota fingur, munn og hjálpartæki svo dæmi séu tekin til að örva kynfæri og/eða endaþarm.

### Stundar fólk á elliheimilum kynlíf?

Já, ef þau vilja það og allir aðilar eru samþykkir.

### Hvernig er best að undirbúa sig fyrir kynlíf?

Það er mikilvægt að stunda fyrst sjálfsfróun til að komast að því hvað manni finnst gott. Einnig er mjög gott að vera búin/n að hugleiða hvað maður væri til í að prófa og hvað ekki. Mikilvægt er að vera viss um að maður geti spurt um samþykki og vilja gefa það sjálf/ur.

### Er slæmt að vera búin/n að sofa hjá mörgum?

Fjöldi þeirra sem þú hefur stundað kynlíf með skiptir ekki máli. Það sem skiptir mestu máli er að passa upp á að fylgja því sem maður vill sjálf/er gera og stunda öruggt kynlíf. Mikilvægt er að fá alltaf samþykki frá félaganum. Smokkurinn er alltaf besta vörnin gegn kynsjúkdómum!

### Hvað er venjulegt að endast lengi?

Það er mjög misjafnt hversu lengi fólk endist í kynlífi. Getur verið frá nokkrum sekúndum í margar mínútur, jafnvel nokkra klukkutíma.

### Hvað á að gera ef hann kemst ekki inn í fyrsta skiptið?

Mikilvægt er að hafa forleik og jafnvel nota sleipiefni. Einnig er sniðugt að nota fingur fyrst og prófa sig áfram með fleiri fingrum áður en typpið er sett í píkuna. Líklegustu ástæður eru að typpið sé ekki nógu hart eða píkan ekki nógu blaut. Þessi vandamál er hægt að leysa með lengri forleik og sleipiefni. Mikilvægt er að einbeita sér að því að slaka á og njóta augnabliksins þar sem stress getur valdið báðum þessum vandamálum.

### Ef strákar fá það í forleiknum, geta þeir þá ekki fengið það aftur?

Það er mjög misjafnt hversu oft manneskjur geta fengið fullnægingu. Sumir þurfa lengri tíma á milli en aðrir geta fengið nokkrar í röð. Fólk með typpi þarf lengri hvíld milli fullnæginga (tornæmistími) en fólk með píkur en tíminn sjálfur er þó misjafn milli fólks.
